---
templateKey: page
title: Ambassadörer
uid: ambassadorer
sideItems:
  - sideItemBackgroundColor: '#efb741'
    sideItemBody: |-
      ## Detta är en sidoruta

      En sidoruta som det går att ändra färg på, eller ha bilder i.
    sideItemImage: 
---

# Ambassadörer

Knas hemma bär på många livsberättelser, både positiva och negativa
erfarenheter från såväl socialtjänsten, olika familjehem och relationer till
föräldrar och vuxna. Någon har blivit placerad 33 gånger, en annan 22 gånger
och någon ”bara” en gång. Några har flytt från krig och kommit till nya
familjer i Sverige. Några har föräldrar med psykisk ohälsa, missbruk och våld
i hemmet. Det som förenar oss i Knas hemma är att alla har varit med om ett
uppbrott från en familj. Ibland nödvändiga uppbrott, men ibland kanske det
hade funnits bättre lösningar än att flytta barnet från familjen. Knas hemma
omvandlar dessa erfarenheter till en positiv styrka. Genom att påverka,
utbilda och inspirera myndigheter, skolan och nya familjehem vill vi bidra
till en långsiktig samhällsförändring.

Alla vi som är ambassadörer i Knas hemma har erfarenheter av att vara
samhällsplacerad, typ i familjehem eller på HVB-hem. För att kunna använda
både våra positiva och mindre bra erfarenheter har vi därför gått en
utbildning i barnets rättigheter och ledarskap för att sprida kunskap och
inspirera. Vi kommer gärna till er och delar med oss av våra erfarenheter,
utbildar i delaktighet och genom att skapa nya sätt att mötas på kan vi
tillsammans skapa innehåll och goda samarbeten.

