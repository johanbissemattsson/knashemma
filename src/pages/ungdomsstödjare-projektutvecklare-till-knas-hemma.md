---
templateKey: page
title: Ungdomsstödjare/projektutvecklare till Knas Hemma
uid: ungdomsstodjare-projektutvecklare-till-knas-hemma
---
![](/media/uploads/khstopfixinglove.png)

# Ungdomsstödjare/projektutvecklare till Knas Hemma

Vill du vara med och göra skillnad på riktigt? Vi gör barns & ungas röster hörda och ser till att deras behov tas på allvar. Tillsammans med oss får du arbeta för att ingen någonsin ska glömmas bort. 

## Om Knas Hemma

Knas hemma startades 2014 med syftet att stärka barns och ungas rättigheter och är den första nationella ungdomsorganisationen för samhällsplacerade unga människor i Sverige. 

Vi består av ungdomar samt unga vuxna i åldrarna 13–30, som antingen bor eller har bott i familje- och jourhem, HVB, SIS eller annat boende för samhällsplacerade barn och unga. 

Vår mission är att utbilda den yngre målgruppen i deras rättigheter och möjligheter genom att använda oss av storytelling-metoder. För oss är det viktigt att allas röster blir hörda och därför utbildar vi de unga vuxna i organisationen till att agera som ambassadörer där de företräder Knas hemma genom att föreläsa för exempelvis socialtjänsten och familjehem. Genom vårt påverkansarbete och utbildningar skapar vi direkt förändring samt inspirerar myndigheter och andra aktörer som möter målgruppen att stärka barnrättsperspektivet. 

## Ungdomsstödjare/projektutvecklare

Vi söker nu en ny driven kollega för att utveckla vårt rättighetsarbete genom att skapa samt etablera stödfunktioner i vår verksamhet. I rollen kommer du tillsammans med andra aktörer att skapa ett stabilt och säkert stöd för vår målgrupp. Du kommer bland annat att vara med och starta upp en stödtelefon samt en chatt som är kopplad till vår hemsida. Arbetet driver du tillsammans med ungdomarna inom organisationen så att det blir anpassat utifrån deras behov av stöd och råd. När stödfunktionerna väl finns på plats kommer arbetet att bestå i att ge råd och stöd kopplat till de ungdomar som hör av sig till oss. 

## Vem är du?

Vi tror att du har tidigare erfarenhet av, samt känner dig trygg i att arbeta som stödperson för barn och ungdomar. Du har själv varit samhällsplacerad och kan identifiera dig med oss. Vidare tror vi att du har en högskoleutbildning inom exempelvis mänskliga rättigheter, barnrätt, socionom, psykolog eller liknande. Du har även erfarenhet av att planera och leda utvecklingsprocesser för att på bästa sätt vara med och etablera vår nya verksamhet. 

## Dessutom tror vi att du är:

•	Målmedveten och drivs av att skapa och etablera samarbeten och partnerskap med aktörer som delar våra värderingar. 

•	Vill vara med på resan att guida unga människor till självhjälp eller vidare till annat befintligt stöd i samhället. 

•	Medveten, trygg och ödmjuk och är en person som mår bra av att växla i takt i flera aspekter. 

•	Tänker strategiskt och mot helheten så att ännu fler ungdomar kan få den hjälp de förtjänar.  

Placeringsort: Stockholm och mestadels online, även kvällar/helger.

Varaktighet och arbetstid: Projektanställning t.om. 2021-11-30 på minst 50% som kan komma att utökas under 2021.

Lön: Enligt överenskommelse.

Ansökningsprocess: Skicka in ett CV och ett personligt brev via mejl på anna@knashemma.se på max 1 A4 där du motiverar varför du vill bli vår nya kollega och vad du vill bidra med i Knas hemma framåt.

Sista ansökningsdag: 2020-10-25 med löpande intervjuer.

Tillträde: Så snart som möjligt.
